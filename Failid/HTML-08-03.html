<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Uudised 3</title>
    <link rel="stylesheet" href="CSS-08-123.css">
</head>

<body>
    <div class="cont">
        <h2>
            Haruldasel kombel Eestis toimuvad nelja kontinendi meistrivõistlused said avapaugu
        </h2>
        <p class="pstrong">
            Tallinnas algasid täna iluuisutamise nelja kontinendi meistrivõistlused, kus selgitatakse välja Ameerika,
            Aasia, Aafrika ja Okeaania parimad. Esimesel võistluspäeval selgitati parimad naiste lühikavas, jäätantsu
            rütmitantsus ja paarissõidu lühikavas.
        </p>
<img src="../Pildid/uisk1.jpg" alt="Iluuisutamine">
        <p>
            Nelja kontinendi meistrivõistlused toimuvad alates 1999. aastast, kuid esmakordselt jagatakse medalid
            Euroopas. Taseme poolest on võistlus võrdväärne Euroopa meistrivõistlustega.</p>
        <p>
            Tegemist on koroonast tingitult väga erandliku juhtumiga, kus ükski nelja kontinendi riikidest ei olnud nii
            lühikese ajaga võimelised võistlust korraldama, sest Hiinas Tianjin'is toimuma pidanud võistlus annulleeriti
            ametlikult 13. septembril, teatas uisuliit.</p>
        <p>
            Jäätantsu rütmitantsus näitas parimat minekut USA paar Carolin Green / Michael Parsons, kes sai oma kava
            eest kokku 80,62 punkti. Teine oli Jaapani paar Kana Muramoto / Daisuke Takahashi (72,43) ning paremuselt
            kolmanda punktisaagi kogusid ameeriklased Christina Carreira / Anthony Ponomarenko (69,35).</p>
        <p>
            Paarissõidu lühikava võitis samuti USA paar Audrey Lu / Misha Mitrofanov 68,35 silmaga. Neile järgnesid
            kanadalased Evelyn Walsh / Trennt Michaud (65,45) ning koondisekaaslased Emily Chan / Spencer Akira Howe
            (64,47).</p>
        <p>
            Naiste lühikava võistluse väikese kuldmedali teenis jaapanlanna Mai Mihara 72,62 punktiga. Teise ja kolmanda
            koha jagasid omavahel korealannad Haein Lee (69,97) ja Yelim Kim (68,93).</p>
        </p>
        <a href="HTML-08.html" class="link">Tagasi</a>
    </div>
</body>

</html>